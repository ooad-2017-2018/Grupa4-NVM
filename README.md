# Grupa4-NVM
Tema projekta- Mikrokreditna organizacija NVM

1.	Nedžad Džindo
2.	Mirza Delić
3.	Vedad Herceglija

## Opis Teme

Sistem ima za ulogu automatizaciju tj. pojednostavljenje i ubrzanje procesa dobijanja kredita u mikrokreditnim organizacijama.
Sistem olakšava kako online proces registracije korisnika i njegovog zahtijeva za dobijanje kredita tako i  isti proces koji se vrši u prostorijama mikrokreditne organizacije. Postupak upisivanja ličnih podataka, biranje izmedju raznih mogučnosti pri izboru kredita, te mnoge druge stvari su uveliko olakšane i pojednostavljenje našom aplikacijom kojom je omogućena preglednost i efikasnost u naznačenom procesu. 
Upravo će ta transparentnost i  manjak dvosmislenosti privući klijente da koriste naš sistem a jednostavnost i lakoća vladanja sistemom će biti primamljiva za mikrokreditne organizacije.

## Procesi

Klijent ima opciju registracije ili prijavljivanja na sistem u ovisnosti da li je novi korisnik ili već ima svoj korisnicki račun. Ukoliko se korisnik prvi put registruje, on mora ispuniti formular u kojem unose neke od osnovnih ličnih podataka. Nakon unosa podataka klijent može da pogleda neku od ponuda organizacije, pronađe najbližu poslovnicu, da provjeri kursnu listu ili da podnese zahtjev za dobijanje kredita. Sa druge strane ako klijent već ima profil na sistemu, on osim navedenih opcija moze i da provjeri trenutno stanje svog kredita (kamate, ratu, koliko je otplatio, koliko je ostalo da otplati). Klijent može i izbrisati svoj korisnički račun ali samo ukoliko u tom trenutku ne otplaćuje nikakav kredit. Klijent na licu mjesta (u poslovnici) uplaćuje ratu ili viši iznos proizvoljno.
Uposlenik mikrokreditne organizacije ima neke druge pogodnosti prilikom korištenja aplikacije. On također moze izvršiti registraciju klijenta ukoliko je klijent došao direktno u poslovnicu. Uposlenik također može potvrditi ili odbiti zahtjev za kredit (sa komentarom). Ukoliko uposlenik odobrava kredit, njegov zadatak je da izračuna kamatu i predloži plan otplate kredita, pri cemu koristi odgovarajući web servis za provjeru kursne liste. Uposlenik također potvrđuje da je uplatio ratu ili viši iznos te se ukupna vrijednost kredita smanjuje.
Konačno, posljednji korisnik sistema, upravitelj poslovnice, ima sve mogučnosti kao i uposlenik, pri čemu on još može da registruje/obriše poslovnicu, registruje/briše uposlenike i briše račune klijenata koji to žele.

## Funkcionalnosti

-Mogućnost registracije novog korisnika  
-Mogućnost prijave na sistem korisnika ili uposlenika sa već napravljenim računom  
-Mogućnost registracije uposlenika  
-Mogućnost registracije nove poslovnice  
-Mogućnost pregleda ponude mikrokreditne organizacije  
-Mogućnost pregleda kursne liste  
-Mogućnost pregleda stanja podignutog kredita  
-Mogućnost podnošenja zahtjeva za kredit  
-Mogućnost otplate rate kredita  
-Mogućnost potvrde ili odbijanja zahtjeva za kredit  
-Mogućnost pregleda svih klijenata (mogućnost uposlenika)  
-Mogućnost birsanja korisničkog računa klijenta  
-Mogućnost brisanja računa uposlenika od strane upravitelja  
-Mogućnost brisanja poslovnice sa mape od strane upravitelja  
-Mogućnost pregleda svih klijenata i uposlenika (mogućnost upravitelja)  

## Akteri

1. Korisnik usluga (klijent), je osoba koja ima mogućnost podnošenja zahtijeva za kredit na licu mjesta ili putem online sistema pri čemu na online sistemu klijent može da provjeri stanje kredita. Klijent na licu mjesta uplaćuje ratu za kredit ili viši iznos.
2. Uposlenik, osoba koja radi u poslovnici mikrokreditne organizacije  vrši registraciju korisničkih računa, potvrđuje/odbija zahtjeve za kredit, sastavlja plan otplate kredita i potvrđuje iznos uplaćen za kredit klijenta.
3. Upravitelj (menadžer), osoba koja je šef određene poslovnice, ima iste nadležnosti kao i uposlenik i dodatno ima opciju brisanja/registracije novih uposlenika u sistem, brisanje korisničkih računa za zahtjev klijenta i dodavanje novih i brisanje starih poslovnica.
